# Strojno učenje

Gradivo služi kot uvod v področje strojnega učenja za vse, ki imajo vsaj osnovne izkušnje s programiranjem. Pregledajo se pomembni pojmi strojnega učenja (model znanja, učna in testna množica, algoritem učenja), natančneje pa se predstavi tehnika klasifikacije in način ovrednotenja kvalitete modelov znanja klasifikacije. Spozna se algoritem klasifikacije k najbližjih sosedov in predstavi se uporaba tega algoritma - tako konceptualno kakor v programski kodi. Knjiga poda številne primere v programskem jeziku Python in okolju Jupyter Notebooks. Za namen utrjevanja znanja pa so ponujene naloge (tako računske, kot programerske) s podanimi rešitvami.

**Avtorja:** Sašo Karakatič & Iztok Fister ml.

**Ključne besede:** strojno učenje, umetna inteligenca, klasifikacija, k najbližjih sosedov, Python

## Struktura gradiva

[`Uvod`](01_uvod.md)

: Začetno poglavje predstavi namen gradiva.

[`Vzpostavitev Phyton delovnega okolja`](02_okolje.md)

: Poglavje govori o vzpostavitvi okolja, ki bo primerno za uporabo knjižnic, ki jih to gradivo vključuje, za zagon primerov iz gradiva in za reševanje praktičnih nalog. Če imaš Python okolje že vzpostavljeno na svojem računalniku, lahko to poglavje preskočiš.

[`O strojnem učenju`](03_strojno_ucenje.md)

: To poglavje začne s splošno razlago definicije strojnega učenja in vzpostavi vzporednice tega z našim (človeškim) učenjem novega znanja.

[`O klasifikaciji`](04_klasifikacija.md)

: Poglavje je namenjeno predstavitvi glavne tehnike strojnega učenja v tem gradivu - klasifikaciji podatkov. Opisi in definicije gredo od najenostavnejše razlage na primerih pa do formalne matematične definicije pojmov. To poglavje preskoči, če si z osnovnimi tehnikami že seznanjen/-a in bi se želel/-a hitro posvetiti programiranju.

[`K najbližjih sosedov`](05_knn.md)

: Poglavje obravnava izbran algoritem klasifikacije v tem gradivu - *k* najbližjih sosedov. Algoritem je najprej predstavljen neodvisno od programiranja na način, ki ti bo omogočal, da ga znaš rešiti tudi na roko. Predstavljene so nekatere nastavitve tega algoritma, s čimer se predstavi pomembnost poznavanja podrobnosti algoritma, da je uporaba tega kar se da učinkovita. Opisu in definicijam pa sledijo primeri v programski kodi. Ti primeri so napisani tako, da se lahko neposredno uporabijo pri testiranju in spoznavanju. Za utrjevanje znanja iz tega poglavja so priložene tudi štiri naloge - dve preverjata teoretično razumevanje in se rešita na roko, dve pa sta programerskega tipa. Tega poglavja nikar ne preskoči, saj predstavlja osnovo, brez katere ne gre.

[`Kakovost klasifikacije`](06_kakovost_klasifikacije.md)

: To poglavje pa se dotakne pomembnega področja ovrednotenja kakovosti uporabljenih tehnik strojnega učenja. Strojno učenje nam prinese dodatno vrednost le, če deluje pravilno. Kako pa izmerimo, če deluje pravilno? V tem poglavju so predstavljene različne metrike kakovosti klasifikacijskih modelov in pristopi, k pravilni vzpostavi testnega okolja (in podatkov) za vrednotenje modelov. Ker je ovrednotenje kakovosti klasifikacijskih modelov ključnega pomena za razvoj uporabnih modelov, je tudi to poglavje priporočljivo za začetnike.

[`O gradivu`](09_o_gradivu.md)

: To poglavje predstavi bibliografske podatke gradiva in navede način navajanja tega gradiva.
